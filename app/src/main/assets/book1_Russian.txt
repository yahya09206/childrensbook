Си била еднаш една мнoгу тажна млада девојка. Нејзината мајка починала и нејзиниот татко се преженил за вдовица која имала две ќерки. Нејзината маќеа воопшто не ја сакала. Сите нејзини добри и убави зборови биле наменети само за нејзините две ќерки. Ништо не било доволно добро за нив двете - фустани, чевли, вкусни јадења, меки постели, ниту пак кој било домашен комфор. Но, за кутрата несреќна девојка, немало ништо. Немало фустани за неа, само некои стари износени алишта од полусестрите. Немало вкусни јадења, ништо освен трошки и остатоци. Немало ниту одмор ниту комфор, сè што требало да прави по цел ден било да работи. Само навечер смеела да поседи малку покрај огнот [звук на оган], близу до пепелта. Затоа сите ја викале Пепелашка.
[3]
Пепелашка поминувала многу часови сосем сама, зборувајќи со мачката. Мачката мјаукала: „Мјау“ [звук на мачка], со што сакала да каже: „Расположи се! Ти имаш нешто што твоите сестри го немаат, а тоа е убавината.” Тоа било вистина. Пепелашка иако била облечена во стари парталави алишта била многу убава. Додека пак, нејзините полусестри без разлика што и да носеле, биле несмасни, груби и грди.
[4]
Еден ден, убави нови фустани пристигнале во куќата. Во кралската палата се спремал бал и полусестрите на Пепелашка се спремале да одат. Пепелашка не се ни осудувала да праша дали и таа смее да оди со нив. Таа многу добро знаела дека одговорот ќе биде: „Ти? Ти ќе останеш дома да ги измиеш садовите, да ги исчистиш подовите и да ги наместиш креветите на твоите полусестри. Тие ќе се вратат дома многу уморни и поспани”. Пепелашка воздивнала: „Оф леле, колку сум тажна!” и мачката промрморела:  „Мјау.” [звук на мачка]
[5]
Одеднаш нешто неверојатно се случило. Како што Пепелашка седела сосема сама, се појавила светлина [звук на излив на светлина и самовила] и една самовила се појавила пред неа. „Немој да бидеш вознемирена Пепелашке!” -рекла самовилата. „Знам дека сакаш да одиш на балот. И ќе одиш!”. „Но, како кога сум облечена вака во партали?” -рекла Пепелашка. „Стражарите нема да ме пуштат!”
[6]
Самовилата се насмеала. Со еден удар на нејзиното волшебно стапче [удар на волшебно стапче] Пепелашка била облечена во најубавиот фустан што дотогаш го имала видено. „А сега за твојата кочија...” -рекла самовилата; „Вистинска дама не може да оди пеш на бал! Бргу! Дај ми една тиква!”.  „Ох секако” -рекла Пепелашка брзајќи. Потоа самовилата се свртела кон мачката: „Ти, донеси ми седум стаорци и запомни, тие мора да бидат живи!”

[7]
Пепелашка набрзо се вратила со тиквата, а мачката со седумте стаорци кои ги фатила во визбата. Со удар на волшебното стапче [удар на волшебно стапче] тиквата се претворила во светкава кочија, а стаорците се претвориле во шест бели коњи [звук на коњ], додека пак седмиот стаорец се претворил во кочијаш во убава униформа, држејќи камшик. Пепелашка не можела да поверува.
[8]
„Ќе одиш на балот Пепелашке. Но, запомни! Мораш да заминеш на полноќ. Тогаш магијата завршува. Кочијата ќе се претвори во тиква и коњите ќе станат повторно стаорци. Ќе бидеш облечена во старите парталави алишта и ќе носиш налани, наместо овие стаклени чевли! Дали ме разбра?” –рекла самовилата.  Пепелашка се насмевнала и рекла: „Да, разбрав!”

 [9]
Пепелашка уживала во балот сè додека не го слушнала првото отчукување на стрелките од часовникот, точно на полноќ. [звук на стрелки од часовник] Таа се сетила што ѝ кажала самовилата и без никакво објаснување, избегала од прегратката на принцот и побрзала трчајќи по скалите. [звук на трчање по скали] Бегајќи, Пепелашка ја изгубила едната стаклена чевличка но, ни за момент не се осмелила да се врати назад по неа! Таа морала да избега пред последниот удар на стрелките од часовникот... Каква катастрофа би било тоа доколку таа не заминала навреме! Трчајќи брзо, таа исчезнала во ноќта.

 [10]
Принцот, којшто лудо се вљубил во неа, ја зел чевличката и им наредил на неговите слуги: „Одете и барајте ја девојката на која ќе ѝ биде точна оваа стаклена чевличка. Јас нема да сум среќен се додека не ја најдете!” Слугите ја пробувале чевличката на стапалата од секоја девојка во земјата. Останала само Пепелашка.
[11]
„Таа ужасна несредена девојка едноставно не можела да биде на балот!” -рекла маќеата. „Кажи му на принцот дека треба да се ожени со една од моите две ќерки! Нели гледате колку е грда Пепелашка?”

Но, на нивно изненадување, чевличката одогварала совршено.
[12]
Одеднаш се појавила самовилата [звук на излив на светлина и самовила] и замавнала со нејзиното волшебно стапче. [звук на удар од волшебно стапче] и за момент Пепелашка се појавила во прекрасен фустан, убава и млада. Нејзината маќеа и полусестрите  биле изненадени и вчудоневидени, а слугата рекол: „Дојди со нас Пепелашке! Принцот те чека“.
[13]
[весела музика]
Пепелашка се омажила за принцот и тие си живееле среќно до крајот на животот. А мачката, таа само рекла: „Мјау!”. [звук на мачка]